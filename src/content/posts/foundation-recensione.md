---
path: foundation-recensione
title: Foundation - Recensione
subtitle: Apple TV+ punta in alto con questa serie basata sui romanzi di Isaac Asimov, un vero punto di riferimento per i romanzi di fantascienza.
image: ../../images/Foundation_Photo_010102.jpg
alt: Gaal Dornick (Lou Llobell) in una scena di Foundation.
date: 2022-03-11
categories: ['serie-tv']
tags: ['apple', 'apple tv+']
ratings: [
	{name: "Fotografia", rating: "9.0"},
	{name: "Sceneggiatura", rating: "9.0"},
	{name: "Colonna Sonora", rating: "8.0"},
	{name: "CGI", rating: "7.0"},
]
---

Anno 12067 dell'Era Imperiale. Il matematico Hari Seldon (**Jared Harris**) ha previsto una caduta inevitabile dell'Impero. Come soluzione propone la creazione di un gruppo di persone che preparino le basi per poter ricostruire la società dopo il crollo: la Fondazione.

Questa è la premessa della serie TV liberamente ispirata al *Ciclo della Fondazione* di **Isaac Asimov**, considerato un caposaldo della letteratura fantascientifica. La sua produzione era dunque un'impresa ardita, ma almeno per quanto riguarda questa prima stagione il risultato finale è ottimo.

![Gaal Dornick (Lou Llobell) e Hari Seldon (Jared Harris) discutono del piano della Fondazione.] (../../images/Foundation_Photo_010202.jpg)
*Gaal Dornick (Lou Llobell) e Hari Seldon (Jared Harris) discutono del piano della Fondazione.*

La **fotografia**, tratto di solito distintivo di Apple TV+, si è rivelata ancora una volta notevole, con scelte dei colori e costruzioni delle scene molto curate.

La **narrazione** ha una struttura efficace e vengono esplorati vari avvenimenti collegati tra loro, in maniera equilibrata all'interno di ciascun episodio. I dialoghi sono ben ragionati e danno le giuste sfumature ai vari personaggi.
La **colonna sonora** si adatta molto bene alla narrazione, contribuendo a immergere ancora di più lo spettatore nel racconto.

Unica pecca in alcuni casi sono **le immagini generate al computer**, carenza già riscontrata in altri film o serie TV Apple Original.

**Apple** aggiunge quindi un altro prodotto di qualità al suo servizio di streaming, che sta piano piano diventando sempre più competitivo.
Per quanto riguarda il futuro della serie, il produttore **David S. Goyer** ha affermato di voler continuare lo sviluppo della serie per circa **80 episodi**; non ci resta quindi che aspettare l'uscita della seconda stagione.

![Salvor Hardin (Leah Harvey) mentre osserva la Volta.] (../../images/Foundation_Photo_010110.jpg)
*Salvor Hardin (Leah Harvey) mentre osserva la Volta.*