---
path: foundation-recensione
title: Foundation - Recensione
subtitle: Le nostre impressioni serie Apple TV+ basata sui romanzi di Isaac Asimov
image: ./images/Foundation_Photo_010102.jpg
alt: Gaal Dornick (Lou Llobell) in una scena di Foundation.
date: 2022-01-18
categories: ['serie-tv']
tags: ['apple', 'apple tv+']
---

Anno 12067 dell'Era Imperiale. Il matematico Hari Seldon (**Jared Harris**) ha previsto una caduta inevitabile dell'Impero. Come soluzione propone la creazione di un gruppo di persone che preparino le basi per poter ricostruire la società dopo il crollo: la Fondazione.

Questa è la premessa della serie tv liberamente ispirata al *Ciclo della Fondazione* di **Isaac Asimov**, considerato un caposaldo della letteratura fantascientifica. La sua produzione era dunque un'impresa ardita, che a nostro avviso è più che riuscita.

![Gaal Dornick (Lou Llobell) e Hari Seldon (Jared Harris) discutono del piano della Fondazione.] (./images/Foundation_Photo_010202.jpg)
*Gaal Dornick (Lou Llobell) e Hari Seldon (Jared Harris) discutono del piano della Fondazione.*

La **fotografia**, tratto di solito distintivo dei prodotti Apple TV+, si è rivelata ancora una volta ottima, con scelte dei colori e costruzioni delle scene molto curate.

La **narrazione** è ben strutturata e vengono esplorati vari avvenimenti collegati tra loro, che sono ben equilibrati all'interno di ciascun episodio. I dialoghi sono ben ragionati e danno le giuste sfumature ai vari personaggi.
La **colonna sonora** si adatta molto bene alla narrazione, contribuendo ad immergere ancora di più lo spettatore nel racconto.

Unica pecca in alcuni casi **le immagini generate al computer**, carenza già incontrata in altri prodotti Apple TV+.

**Apple** aggiunge quindi un'altro ottimo prodotto al suo servizio di streaming, che sta piano piano diventando così sempre più competitivo.
Per quanto riguarda il futuro della serie, il produttore **David S. Goyer** ha affermato di voler continuare lo sviluppo della serie per circa **80 episodi**; non ci resta quindi che aspettare l'uscita della seconda stagione.

![Salvor Hardin (Leah Harvey) mentre osserva la Volta.] (./images/Foundation_Photo_010110.jpg)
*Salvor Hardin (Leah Harvey) mentre osserva la Volta.*