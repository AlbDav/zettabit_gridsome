---
path: ratchet-and-clank-rift-apart
title: "Ratchet & Clank: Rift Apart"
subtitle: In attesa della terza stagione, ecco la nostra recensione di questa commedia Apple Original.
image: ../../images/Mythic_Quest_Photo_010101.jpg
alt: Ian Grimm (Rob McElhenney) in una scena di Mythic Quest.
date: 2022-03-15
categories: ['videogiochi']
tags: ['sony', 'playstation', 'videogiochi', 'insomniac']
ratings: [
	{name: "Grafica", rating: "8.5"},
	{name: "Storia", rating: "9"},
	{name: "Gameplay", rating: "8.5"},
]
---

Dopo 5 anni dall'uscita del remake e ben 8 dall'ultimo capitolo, Insomniac ci regala un'altra perla, Ratchet & Clank: Rift Apart.

Il gioco è ambientato dopo gli eventi di Nexus e i nostri protagonisti si troveranno questa volta ad affrontare i propri alter ego provenienti da un'altra dimensione per salvare nuovamente l'universo.
La narrazione non è mai scontata e in costante evoluzione grazie anche alla gestione della trama su più livelli.

È stato introdotto un nuovo e carismatico personaggio, la lombax Rivet, ed è possibile vivere la storia impersonando anche lei.
L'importanza di Rivet e il suo character design spinge i giocatori a considerarla come un personaggio da affiancare a Ratchet e a tutti gli effetti una protagonista in questo capitolo.

A livello di gameplay è il solito (dove in questo gioco "solito" prende un accezione positiva) Ratchet & Clank: tante armi, tanti mostri e tante esplosioni.

Una buona e gradita aggiunta è la possibilità di esplorare i mondi come se fossimo in un semi-open world. Questo aggiunge longevità al titolo sia a livello narrativo che a livello esplorativo.
Un piccolo punto a sfavore è la ripetitività nello stile dei nemici.

Pensato e strutturato per console next-gen, il gioco è graficamente interessante e curato nei minimi dettagli, anche se non sfrutta al 100% le potenzialità delle nuove console; infatti sarebbe stato possibile farlo girare (seppur con 
tempi di caricamento più lunghi) su console di vecchia generazione.
Non raggiunge dunque la potenza grafica di titoli come God of War, ma non è questo il suo obbiettivo.

Per concludere, Ratchet & Clank: Rift Apart si rivela un ottimo prodotto, in quanto centra appieno il suo obbiettivo: si ha la possibilità di incontrare nemici in svariate situazioni e di usare le armi più disparate, il tutto accompagnato da una narrazione dinamica e avvincente, una buona grafica e la possibilità di esplorazione; un mix perfetto per questo titolo.