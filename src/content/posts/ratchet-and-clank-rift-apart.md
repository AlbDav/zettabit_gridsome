---
path: ratchet-and-clank-rift-apart
title: "Ratchet & Clank: Rift Apart; più nemici, più armi e più esplorazione!"
subtitle: "A distanza di 8 anni, Insomniac presenta il seguito di Ratchet & Clank: Nexus. Ecco cosa ne pensiamo dopo averlo platinato."
image: ../../images/RC_RiftApart_Grindrail_PS5-scaled.jpg
alt: Ratchet in una immagine del gioco.
date: 2022-03-24
categories: ['videogiochi']
tags: ['sony', 'playstation', 'videogiochi', 'insomniac']
ratings: [
	{name: "Grafica", rating: "8.5"},
	{name: "Storia", rating: "9"},
	{name: "Gameplay", rating: "8.5"},
]
---

Dopo 5 anni dall'uscita del remake e ben 8 dall'ultimo capitolo, **Insomniac** ci regala un'altra perla, Ratchet & Clank: Rift Apart.

Il gioco è ambientato dopo gli eventi di **Nexus** e i nostri protagonisti si troveranno questa volta ad affrontare i propri alter ego provenienti da **un'altra dimensione** per salvare nuovamente l'universo.
La narrazione non è mai scontata e in costante evoluzione grazie anche alla gestione della **trama su più livelli**.

È stato introdotto un nuovo e carismatico personaggio, la lombax **Rivet**, ed è possibile vivere la storia **impersonando** anche lei.
L'importanza di Rivet e il suo character design spinge i giocatori a considerarla come un personaggio da affiancare a Ratchet e **una protagonista** a tutti gli effetti in questo capitolo.

![Rivet, il nuovo personaggio introdotto in questo capitolo.] (../../images/RACRA_Rivet_Molonoth_Legal-scaled.jpg)
*Rivet, il nuovo personaggio introdotto in questo capitolo.*

A livello di gameplay è il solito (dove in questo caso "solito" prende un'accezione positiva) Ratchet & Clank: tante **armi**, tanti **mostri** e tante **esplosioni**.

Una buona e gradita aggiunta è la possibilità di **esplorare i mondi** come se fossimo in un semi-open world. Questo aggiunge **longevità** al titolo sia a livello narrativo che a livello esplorativo.
Un piccolo punto a sfavore è la **ripetitività** nello stile dei nemici.

![Tramite i portali è possibile esplorare i vari mondi.] (../../images/RACRA_Megalopolis_Rift_Tether_Legal-scaled.jpg)
*Tramite i portali è possibile esplorare i vari mondi.*

Pensato e strutturato per console **next-gen**, il gioco è graficamente interessante e curato nei minimi dettagli, anche se **non sfrutta al 100%** le potenzialità delle nuove console; infatti sarebbe stato possibile farlo girare (seppur con 
tempi di caricamento più lunghi) su console di **vecchia generazione**.
Non raggiunge dunque la potenza grafica di titoli come God of War, ma non è questo il suo obbiettivo.

Per concludere, Ratchet & Clank: Rift Apart si rivela un **ottimo prodotto**, in quanto centra appieno i suoi **obbiettivi**: si ha la possibilità di incontrare nemici in svariate situazioni e di usare le armi più disparate, il tutto accompagnato da una narrazione dinamica e avvincente, una buona grafica e la possibilità di esplorazione; un **mix perfetto** per questa serie.

![Rivet davanti a uno dei nuovi mostri.] (../../images/RACRA_Grunthor_Legal-scaled.jpg)
*Rivet davanti a uno dei nuovi mostri.*