---
path: wwdc-2023
title: Apple apre le porte alla Realtà Aumentata con Vision Pro
subtitle: Oltre ai nuovi Mac e agli aggiornamenti di iOS, iPadOS, macOS e watchOS, Apple introduce un dispositivo di Realtà Aumentata all'avanguardia al WWDC.
image: ../../images/wwdc-2023/Apple-WWCD23-Vision-Pro-Light-Seal-and-Digital-Crown-230605.jpg
alt: "Da sinistra a destra: il vetro di Apple Vision Pro si inserisce perfettamente nella cornice in lega di alluminio."
date: 2023-06-06
categories: ['eventi']
tags: ['Apple', 'WWDC', 'Vision Pro', 'Realtà Aumentata', 'iOS 17', 'iPadOS 17', 'macOS Sonoma', 'watchOS', 'Apple Silicon', 'MacBook Air', 'Mac Studio', 'Mac Pro', 'M2 Max', 'M2 Ultra', 'FaceTime', 'Messages', 'Siri', 'AirDrop', 'SharePlay', 'Death Stranding', 'Mindfulness', 'M2 Chip', 'R1 Chip', 'VisionOS', 'Optic ID']
---

## I nuovi Mac e la transizione definitiva a Apple Silicon
Apple ha aperto il WWDC con la presentazione del **MacBook Air da 15''** con M2 e una batteria in grado di garantire fino a **18 ore di autonomia**. Sono stati anche presentati il **Mac Studio** e il **Mac Pro**, entrambi equipaggiati con M2 Max e M2 Ultra. Questo segna ufficialmente la **fine della transizione** di tutti i Mac a **Apple Silicon**.

## Innovazioni e miglioramenti delle app chiave in iOS 17: da Telefono a FaceTime
Ma il WWDC non è solo hardware. Apple ha annunciato importanti aggiornamenti per **iOS 17**, tra cui miglioramenti significativi all'app **Telefono**. Ora, gli utenti possono **personalizzare** ancora di più la loro esperienza, e grazie alla funzionalità **NameDrop** sarà possibile condividere il proprio contatto semplicemente **avvicinando due iPhone**. Inoltre, è stato introdotto **Live Voice Mail**, che offre la possibilità di avere la **trascrizione** della segreteria telefonica.

![iOS 17 migliora l'esperienza di comunicazione con i Contact Poster, una nuova esperienza di adesivi, la Live Voicemail e molto altro ancora.] (../../images/wwdc-2023/Apple-WWDC23-iOS-17-iPhone-14-Pro-3-up-230605.jpg)
*iOS 17 migliora l'esperienza di comunicazione con i Contact Poster, una nuova esperienza di adesivi, la Live Voicemail e molto altro ancora.*

L'app **Messaggi** non è stata da meno. Ora è possibile **trascrivere gli audio** e utilizzare **filtri avanzati** per la ricerca. Apple ha introdotto la possibilità di creare **sticker** e sticker animati direttamente **all'interno dell'app**, partendo da foto e live photos. Gli sticker creati in questo modo possono essere **utilizzati in qualsiasi contesto**. Una delle novità più importanti è **Check In**, una funzionalità che permette di inviare una notifica automatica a un contatto **quando si rientra a casa**.

**Facetime** si arricchisce con la possibilità di mandare videomessaggi in caso di **chiamata persa** e l'introduzione delle **Reactions**, che permettono di inviare **cuori** e altro con **semplici gesti**.

Inoltre, Apple ha introdotto **StandBy**, che permette di mantenere attivo il telefono **durante la ricarica**, mostrando informazioni utili come l'orario, il calendario e la musica. È stata presentata anche la nuova applicazione **Journal**, un diario digitale che offre **suggerimenti intelligenti** per documentare la propria giornata.

![Messaggi introduce Check In, una funzione che consente all'utente di notificare a familiari e amici l'arrivo a destinazione in condizioni di sicurezza.] (../../images/wwdc-2023/Apple-WWDC23-iOS-17-Check-In-3up-230605.jpg)
*Messaggi introduce Check In, una funzione che consente all'utente di notificare a familiari e amici l'arrivo a destinazione in condizioni di sicurezza.*

Con iOS 17, l'**autocorrect** migliora grazie all'utilizzo del **Neural Engine**. Addio al famoso "Hey Siri": ora basta dire "**Siri**" per attivarla. **AirDrop** ora continua a **inviare file in background**, mentre le **mappe** possono essere scaricate per l'uso **offline**. Infine, quando siamo collegati a **Apple Car**, tutti possono **contribuire alla playlist** del viaggio tramite **SharePlay**.

## iPadOS 17: personalizzazione della LockScreen e miglioramenti alla modifica dei PDF
**iPadOS 17** includerà l'app **Salute**. Gli utenti possono anche **personalizzare** la **LockScreen** su iPad, con la possibilità di inserire **widget**, che saranno ora **interattivi**, offrendo un livello di funzionalità completamente nuovo. La **modifica dei PDF** è stata notevolmente migliorata e può ora essere effettuata **direttamente nell'app Note**. Anche **Stage Manager** ha ricevuto un importante aggiornamento. Su iPadOS 17 troveremo poi **tutte le altre novità** già introdotte in iOS 17.

## macOS Sonoma: widget interattivi, miglioramenti alle videoconferenze e l'arrivo di Death Stranding
**macOS Sonoma** è stato presentato con una serie di nuove funzionalità, tra cui **widget interattivi** che possono includere anche quelli delle app di iPhone. Le **videoconferenze** sono più intelligenti grazie anche a **Presenter Overlay**, che permette a chi presenta di apparire sopra il video condiviso. Lo **screensharing** è stato migliorato e semplificato, mentre **Safari** ha ricevuto una serie di aggiornamenti, tra cui la possibilità di associare gruppi di pannelli ai vari profili di lavoro. Il **supporto per le web app** è stato migliorato e il **gaming** è stato potenziato grazie a **Metal 3**. **Hideo Kojima**, ospite speciale, ha presentato l'arrivo di **Death Stranding** su Mac.

![macOS Sonoma rende l'esperienza Mac migliore che mai: dai widget agli aggiornamenti di Safari e delle videoconferenze, oltre a nuovi entusiasmanti titoli di gioco.] (../../images/wwdc-2023/Apple-WWDC23-macOS-Sonoma-hero-230605.jpg)
*macOS Sonoma rende l'esperienza Mac migliore che mai: dai widget agli aggiornamenti di Safari e delle videoconferenze, oltre a nuovi entusiasmanti titoli di gioco.*

## watchOS: nuova interfaccia grafica e funzionalità avanzate per ciclismo e trekking
**watchOS** ha un'**interfaccia grafica rinnovata** incentrata sui widget, con nuovi quadranti. Per quanto riguarda l'attività sportiva, l'esperienza in **bicicletta** è stata migliorata con la possibilità di **collegare** l'Apple Watch ai **sensori della bicicletta**, mostrando metriche più precise. Per il **trekking**, è stata aggiunta una funzionalità a **WayPoint** che mostra l'ultimo punto in cui **il telefono ha avuto segnale** e l'ultimo punto in cui era possibile effettuare una **chiamata SOS**. Ora è possibile anche visualizzare una **mappa topografica 3D** con le altitudini e gli **itinerari nelle vicinanze**. È stata aggiunta una funzionalità in **Mindfulness** per registrare il resoconto giornaliero della propria **salute mentale**. Gli sviluppatori di app di terze parti possono ora **creare allenamenti personalizzati** da importare direttamente nell'app Allenamento.

![watchOS 10 offre app ridisegnate, nuove watch face, funzioni avanzate per ciclismo e trekking e strumenti a supporto della salute mentale.] (../../images/wwdc-2023/Apple-WWDC23-watchOS-10-5up-230605.jpg)
*watchOS 10 offre app ridisegnate, nuove watch face, funzioni avanzate per ciclismo e trekking e strumenti a supporto della salute mentale.*

## Apple Vision Pro: il futuro della Realtà Aumentata con Environment immersivi e modalità cinema
Infine, è stato presentato ufficialmente **Apple Vision Pro**, il visore di realtà aumentata con sistema operativo **visionOS**. Al lancio, saranno disponibili **tutte le applicazioni iOS**. Questo dispositivo innovativo consente di utilizzare **tutto lo spazio circostante** come area di lavoro e offre la possibilità di **estendere il desktop** del proprio Mac. Nel settore dell'intrattenimento, le funzionalità sono numerose. Con la **modalità cinema**, gli utenti possono godere di un'esperienza di visualizzazione su uno schermo virtuale di **oltre tre metri**. Inoltre, è possibile personalizzare il **livello di immersività** con la funzione **Environments**.

![Con visionOS, le app possono riempire lo spazio intorno agli utenti, essere spostate ovunque e ridimensionarsi alla perfezione.] (../../images/wwdc-2023/Apple-WWCD23-Vision-Pro-multitasking-230605.jpg)
*Con visionOS, le app possono riempire lo spazio intorno agli utenti, essere spostate ovunque e ridimensionarsi alla perfezione.*

La navigazione e la selezione dei contenuti avvengono **grazie a sensori** che ricoprono tutto il dispositivo, permettendogli di capire **dove l'utente sta guardando** e quando esegue un "**pinch**" con la mano per selezionare. Il dispositivo può anche **acquisire foto e video in 3D** e riprodurli successivamente, rendendo possibile la visione di **film in 3D** e la gestione di **oggetti 3D**.

Apple Vision Pro è alimentato da **due chip**: un **M2** per gestire il sistema operativo e un **R1** per processare gli input delle 12 telecamere, 5 sensori e 6 microfoni **in tempo reale**, riducendo al minimo eventuali lag. Apple ha anche tenuto in considerazione la **sicurezza**, implementando un sistema di sblocco basato sull'iride chiamato **Optic ID**.

Apple promette un'**autonomia di due ore** con la batteria esterna. Apple Vision Pro sarà disponibile **dal prossimo anno negli Stati Uniti**, con un prezzo di partenza di **3.499 dollari**.

![Apple Vision Pro è progettato per sostenere carichi di lavoro ad alte prestazioni ed è in grado di funzionare per due ore con una sola carica.] (../../images/wwdc-2023/Apple-WWCD23-Vision-Pro-with-battery-230605.jpg)
*Apple Vision Pro è progettato per sostenere carichi di lavoro ad alte prestazioni ed è in grado di funzionare per due ore con una sola carica.*