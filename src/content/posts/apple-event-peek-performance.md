---
path: apple-event-peek-performance
title: Apple Event - Peek Performance
subtitle: Analizziamo insieme tutte le novità presentate da Apple durante l'evento dell'8 marzo 2022, incentrato sulle performance.
image: ../../images/Apple-Mac-Studio-Studio-Display-lifestyle-01-220308.jpg
alt: Il logo dell'Apple Event dell'8 marzo 2022.
date: 2022-03-09
categories: ['eventi']
tags: ['apple', 'apple event', 'mac', 'iphone', 'apple tv+', 'ipad']
---

## Apple TV+
Apple ha aperto l'evento parlando di Apple TV+ e flexando tutti i suoi film che hanno ricevuto delle candidature agli Oscar (in particolare **Macbeth** e **CODA**).

Ha poi presentato tutti i titoli che entreranno a far parte del catalogo nel prossimo mese, che potete trovare qui.

Infine ha presentato la vera novità per quanto riguarda Apple TV+: **Friday Night Baseball**. Grazie a questo servizio sarà infatti possibile guardare le partite della **Major League Baseball** del venerdì sera.

Questo servizio sarà inizialmente disponibile **dall'inizio della prossima stagione** in Stati Uniti, Canada, Australia, Brasile, Giappone, Mesico, Porto Rico, Corea del Sud e the Regno Unito, ma come al solito verranno man mano aggiunti altri paesi. Almeno per un periodo iniziale **non ci sarà la necessità di un abbonamento aggiuntivo**.

![Il poster di presentazione del Friday Night Baseball.] (../../images/Apple-TV-plus-MLB-Friday-Night-Baseball-hero.jpg)
*Il poster di presentazione del Friday Night Baseball.*

## iPhone
Per quanto riguarda iPhone 13 e 13 Pro sono state introdotte **due nuove colorazioni** (**green** per iPhone 13 e **alpine green** per iPhone 13 Pro).

È stata anche introdotta la **nuova linea di iPhone SE**, con un grande upgrade. I nuovi iPhone saranno infatti equipaggiati con i chip **A15 Bionic**, che permetteranno di eseguire operazioni intensive, tra cui photo editing, gaming e realtà aumentata.

iPhone SE sarà disponibile **dal 18 marzo** con ordinazioni a partire **dall'11**, e potrà essere acquistato in 3 versioni: **PRODUCT(RED)**, **mignight** e **starlight**, con un prezzo che parte da **529€** per il modello da **64GB**.

Insieme agli iPhone è stato annunciato il rilascio di **iOS 15.4**, che includerà tra le altre cose lo sblocco tramite **Face ID** anche quando si indossa la **mascherina**, una **nuova voce** per Siri e l'aggiunta di nuove lingue per **Visual Lookup**.

![I nuovi iPhone SE nelle tre colorazioni.] (../../images/Apple-iPhoneSE-hero-3up-220308.jpg)
*I nuovi iPhone SE nelle tre colorazioni.*

## iPad
Apple introduce anche una nuova versione di **iPad Air**, con un **chip M1** a bordo.

Questo nuovo modello presenta inoltre la fotocamera frontale **Ultra Wide** e il supporto alla funzione **Center Stage** e una porta **USB-C** per un trasferimento dati 2 volte più veloce.

Anche questo prodotto sarà ordinabile a partire **dall'11 marzo** e sarà disponibile **dal 18**, con un prezzo base di **699€** (sempre per il modello da **64GB**).

![I nuovi iPPad Air, in un nuovo assortimento di colori] (../../images/Apple-iPad-Air-hero-color-lineup-220308.jpg)
*I nuovi iPad Air, in un nuovo assortimento di colori*