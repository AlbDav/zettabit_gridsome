---
path: fortnite-capitolo-4-season-1
title: "Capitolo 4 di Fortnite: nuove armi, Ottimizzatori della Realtà e Unreal Engine 5"
subtitle: Scopriamo la nuova isola, le armi, i rifornimenti e gli Ottimizzatori della Realtà nell'ultimo capitolo di Fortnite.
image: ../../images/en-23br-c4s1-keyart-social-social-1920x1080-bac61b6f1cc4.jpg
alt: Alcune delle nuove skin presenti nel Pass Battaglia del nuovo capitolo di Fortnite.
date: 2023-01-08
categories: ['videogiochi']
tags: ['fortnite', 'battle royale', 'fortnite chapter 4', 'fortnite capitolo 4', 'epic ganmes', 'unreal engine 5', 'nanite', 'lumen']
---
Il quarto capitolo di Fortnite introduce i giocatori in un **nuovo regno** pieno di modi emozionanti per **navigare ed esplorare**. In questa nuova isola, è possibile guidare **moto da cross**, rotolare dentro palle di neve, lanciarsi con il **Martello Onda d'urto** e rivendicare territori per la propria squadra.

Lungo il percorso, i giocatori possono potenziarsi con gli **Ottimizzatori della Realtà**, che garantiscono abilità speciali e potenziamenti utili alla vittoria. Nella lista degli Ottimizzatori troviamo ad esempio **Segugio**, che **evidenzierà** per breve tempo i nemici colpiti con un arco o con un fucile di precisione, e **Guerriero dei boschi**, che ci permetterà di ricaricare automaticamente la **salute** quando stiamo nascosti tra i cespugli.

![La Cittadella, uno dei punti d'interesse nella nuova mappa.] (../../images/fortnite-the-citadel-1920x1080-d3f8e7427c75.jpg)
*La Cittadella, uno dei punti d'interesse nella nuova mappa.*

L'isola ospita una serie di nuove attrazioni, tra cui il quartier generale innevato dei **Guerrieri della Realtà** e l'impianto minerario **Lastre Lucide**, dove è possibile usare il **minerale cinetico** per attaccare gli avversari.

Sono inoltre presenti i cosiddetti **punti di cattura**, che andranno conquistati rimanendo per un determinato periodo di tempo all'interno di aree circoscritte presenti nei vari **punti d'interesse** della mappa.

Il Capitolo 4 introduce inoltre una serie di **nuove armi**. Tra le nostre preferite ci sono sicuramente il fucile **Ex-Caliber**, che spara una lama balistica che esplode dopo poco tempo, e il **Fucile d'assalto Occhi rossi** che è dotato di un mirino red dot personalizzato per migliorare la precisione.

![Il Martello Onda d'urto, una delle armi più forti di questo capitolo.] (../../images/fortnite-shockwave-hammer-1920x1080-94c4fce50df0.jpg)
*Il Martello Onda d'urto, una delle armi più forti di questo capitolo.*

Il **Martello Onda d'urto** è invece un'arma da mischia versatile che infligge danni agli avversari e può essere usata per lanciare se stessi e i compagni di squadra. Se usata in maniera corretta, può facilmente diventare **una delle armi più forti** del gioco.

Infine, un'altra arma molto utile introdotta in uno degli update più recenti è lo **Scudo del Guardiano**. È uno strumento difensivo che crea una **barriera** che blocca i danni in arrivo. Può essere usato come **copertura mobile** o **appoggiato a terra** per una protezione prolungata e scade dopo un certo periodo di tempo. Può fornire una valida protezione in combattimento.

Nel nuovo capitolo sono presenti novità anche per quanto riguarda i **rifornimenti**: le **Bacche Schiaffose** e il **Succo Schiaffoso** ripristinano salute e scudo e danno rigenerazione illimitata dell'energia per un breve periodo, consentendoci di **scattare più a lungo**.

Questo aggiornamento segna anche l'introduzione di **Unreal Engine 5**, l'ultima versione del potente motore di gioco di Epic Games. L'Unreal Engine 5 apporta a Fortnite una serie di nuovi miglioramenti grafici e prestazionali, tra cui **luci e ombre migliorate**, **materiali e texture più realistici** e **migliori animazioni** dei personaggi.

![Nuove animazioni per il superamento degli ostacoli.] (../../images/fortnite-hurdling-1920x1080-011028bbda18.jpg)
*Nuove animazioni per il superamento degli ostacoli.*

Una delle caratteristiche più importanti di Unreal Engine 5 è **Nanite**, un nuovo sistema di **geometria virtualizzata** che consente di realizzare **modelli più dettagliati e complessi** con un numero di poligoni notevolmente inferiore. Ciò permette di avere in Fortnite ambienti e personaggi più realistici che mai, con minori sacrifici in termini di prestazioni.

Inoltre, Unreal Engine 5 introduce **Lumen**, un nuovo **sistema d'illuminazione globale** che consente di ottenere luci e ombre più realistiche in tempo reale.

![Grafica nettamente migliorata grazie all'utilizzo di Unreal Engine 5.1.] (../../images/fortnite-unreal-engine-5-1-screenshot-1920x1080-f81062cb5738.jpg)
*Grafica nettamente migliorata grazie all'utilizzo di Unreal Engine 5.1.*

Per concludere, a nostro avviso il Capitolo 4 di Fortnite è assolutamente **imperdibile**, grazie alle nuove funzionalità e agli elementi di gioco innovativi. E con l'introduzione di **Unreal Engine 5**, l'esperienza è ancora **più coinvolgente** e **visivamente straordinaria**.