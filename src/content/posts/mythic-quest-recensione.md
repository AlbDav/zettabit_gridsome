---
path: mythic-quest-recensione
title: Mythic Quest - Recensione
subtitle: In attesa della terza stagione, ecco la nostra recensione di Mythic Quest, la serie comedy ambientata in uno studio di sviluppo di videogiochi
image: ./images/Mythic_Quest_Photo_010101.jpg
alt: Ian Grimm (Rob McElhenney) in una scena di Mythic Quest.
date: 2022-01-25
categories: ['serie-tv']
tags: ['apple', 'apple tv+']
---

Creata dai produttori esecutivi di *It’s Always Sunny in Philadelphia* (Rob McElhenney, Charlie Day e Megan Ganz), **Mythic Quest** è una serie comedy ambientata in uno studio di sviluppo di videogiochi che si occupa di sviluppare l’**MMORPG** che dà il nome allo show.

La serie si apre con la presentazione dell'imminente rilascio di un'espansione del gioco, **Raven's Banquet**, che sarà poi il tema principale della prima stagione.

![Rachel (Ashly Burch) e Dana (Imani Hakim) nello studio per la motion capture.] (./images/Mythic_Quest_Photo_020207.jpg)
*Rachel (Ashly Burch) e Dana (Imani Hakim) nello studio per la motion capture.*

Nelle varie puntate vengono quindi analizzati vari aspetti del mondo videoludico, come ad esempio le convention, gli streamer e gli eventi (in game ma anche LARP, come nel caso dell'episodio speciale **Everlight**). Vengono inoltre mostrati i ruoli che sono coinvolti nello sviluppo dei videogiochi, come ad esempio il comparto creativo, la monetizzazione, i tester e anche la gestione dei feedback della community, oltre ovviamente agli sviluppatori.

I temi vengono trattati in maniera accurata, grazie anche alla collaborazione con **Ubisoft**, che ha fornito consulenze tecniche, nonché i gesign del videogioco ed è infatti tra le case di produzione dello show. Anche il codice che viene inquadrato in alcune scene è verosimile (la sintassi è quella di **C++**, linguaggio molto usato nello sviluppo di videogiochi).

![Jo (Jessie Ennis) in una scena della seconda stagiorne, con C.W. Longbottom (F. Murray Abraham) collegato da remoto.] (./images/Mythic_Quest_Photo_020307.jpg)
*Jo (Jessie Ennis) in una scena della seconda stagiorne, con C.W. Longbottom (F. Murray Abraham) collegato da remoto.*

La seconda stagione ha risentito abbastanza delle restrizioni legate alla **pandemia** (è stata quasi interamente riscritta anche perché **F. Murray Abraham** non è potuto andare fisicamente sul set per buona parte delle riprese). Tuttavia presenta comunque episodi molto validi e ci sono sviluppi importanti per alcuni personaggi e per la storia in generale.

Come già accennato, tra la prima e la seconda stagione sono inoltre usciti due episodi speciali, di cui uno proprio incentrato sulla **quarantena** e prodotto durante il periodo di restrizioni. Questo episodio (a mio avviso uno dei migliori della serie) è stato scritto, girato e diretto interamente da casa, grazie anche all'ausilio dei **40 iPhone** che sono stati forniti da Apple: nessun membro del cast ha dovuto lasciare la propria abitazione.

![Poppy (Charlotte Nicdao), Ian (Rob McElhenney), Jo (Jessie Ennis), David (David Horsnby) e Brad (Danny Pudi) nell'episodio Quarantena] (./images/Mythic_Quest_Photo_011003.jpg)
*Poppy (Charlotte Nicdao), Ian (Rob McElhenney), Jo (Jessie Ennis), David (David Horsnby) e Brad (Danny Pudi) nell'episodio 1x10: Quarantena*

Personalmente, ritengo che questa comedy abbia un grande potenziale ed è **la migliore serie che ho visto nel 2021**. I personaggi hanno una buona caratterizzazione e le situazioni comiche sono ben costruite. Altro punto di forza sono le musiche scelte per la colonna sonora.

Il 21 ottobre 2021 Rob McElhenney ha caricato sul suo profilo Twitter un video in cui annunciava che Mythic Quest è stata **confermata per la terza e la quarta stagione**. Nel video sono presenti anche **Jason Sudeikis** (Ted Lasso nell'omonima serie) e **Anthony Hopkins** (voce narrante dell'episodio 1x11: Everlight):

https://twitter.com/RMcElhenney/status/1451240186826739712